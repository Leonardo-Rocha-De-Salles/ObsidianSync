# 1.1 Generalità
Parleremo di funzione che hanno sia per ingresso che per uscita numeri reali, la funzione dunque per **dominio ha un sottoinsieme di R e per codominio R; l'immagine di $f$ sarà anch'essa un sottoinsieme** di $R$:
$$f:D \to R \ con \ D \subseteq R$$
$$f:x \to f(x)$$
La dipendenza di $f(x)$ da x si visualizza disegnando il grafico di $f$, ossia l'insieme dei punti del piano di coordinate (x,y), con $y = f(x)$ e x variabile del dominio D.

La proprietà fondamentale è che per ogni $x \in D$ la funzione faccia corrispondere una e una sola uscita $f(x) \in R$

# 1.2 Funzioni limitate
Se il grafico di una funzione è contenuto nel semipiano inferiore delimitato da una retta parallela all'asse delle ascisse, per esempio di equazione $y = M$, la funzione si dice **limitata superiormente**. $$f(x) \leq M \qquad per \ ogni \qquad x \in D(dominio)$$
Analogamente $f$ si dirà **limitata inferiormente** se il suo grafico è contenuto nel semipiano superiore delimitato da una retta immaginaria $y = m$
$$f(x) \geq m \qquad per \ ogni \qquad x \in D$$
Una funzione si dice **limitata** se lo è sia superiormente che inferiormente, in quel caso la funzione è contenuta in una striscia di piano.

Equivalentemente si può dire che una funzione è limitata superiormente (inferiormente) se rispettivamente, la sua **immagine** (tutte le $f(x)$) è un sottoinsieme di $R$ limitato superiormente (inferiormente).
![[Pasted image 20240724125525.png]]
# 1.3 Funzioni simmetriche
Se un grafico è simmetrico rispetto all'asse delle ordinate (y), la funzione si chiama **pari**, e hanno un dominio simmetrico rispetto a $x = 0$ , tipicamente in un intervallo D = (-a,a) e hanno come relazione.
$$f(-x)=f(x)$$
Mentre se un grafico è simmetrico rispetto all'origine si chiamano **dispari**
$$f(-x) = -f(x)$$
Per esempio:
$$x \to x^{2} \qquad è \ pari$$
$$x \to x^{3} \qquad è \ dispari$$
![[Pasted image 20240724125832.png]]

# 1.4 Funzioni Monotone

Una funzione si dice **monotona crescente** (non decrescente) se per ogni coppia di punti $x_1,x_2$ nel dominio di $f$ si ha: 
$$x_{1}>x_{2} \qquad implica \qquad f(x_{1}) \geq f(x_2)$$
Diciamo **monotona descrescente** (non crescente) nel caso contrario
$$x_{1}>x_{2} \qquad implica \qquad f(x_{1}) \leq f(x_2)$$
Poi in nel caso in cui abbiamo semplicemente $>(<)$ si chiama **strettamente crescente** (**strettamente descrescente**).
![[Pasted image 20240724163945.png]]

# 1.5 Funzioni Periodiche

La funzione $f : D \to R$ è **periodica** di periodo T, T >0, se T è il numero reale positivo tale che:
$$f(x+T) = f(x) \qquad \forall x \in D$$
Ogni intervallo di lunghezza T si chiama **intervallo di periodicità**.
Tipi di funzioni periodiche sono quelle **trigonometriche**
$$x \to sin(x) \ (T = 2\pi) \qquad x \to cos(x) \ (T = 2\pi) \qquad x \to tg(x) \ (T = \pi)$$